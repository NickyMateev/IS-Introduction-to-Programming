## Задача 1


Имате предварително въведени стойности от естествени числа, принадлежащи на интервала [10..99]. числата са въведени в квадратна таблица с размери 6 реда и 6 колони.
Да се състави програма на C++, чрез която се намира сумата на всички елементи от редовете с четни номера: 2,4 и 6.
Програмата да извежда и сумата на всеки отделен ред.

##### Пример:
```
11,12,13,14,15,16,
21,22,23,24,25,26,
31,32,33,34,35,36,
41,42,43,44,45,46,
51,52,53,54,55,56,
61,62,63,64,65,66
```
##### Изход:
```
21,22,23,24,25,26 сума 141
41,42,43,44,45,46 сума 261
61,62,63,64,65,66 сума 381
```
Сума на елементите 783

## Задача 2
Имате предварително въведени стойности от естествени числа, принадлежащи на интервала [10..99]. Числата са въведени в квадратна таблица с размери 6 реда и 6 колони.
Да се състави програма на C++, чрез която се намира сумата на всички елементи, чиято стойност е нечетно число. Програмата да извежда формираните суми за всеки отделен ред на квадратната таблица, както и общата сума от тези елементи.
Да се използва само един цикъл.
##### Пример:
```
11,12,13,14,15,16,
21,22,23,24,25,26,
31,32,33,34,35,36,
41,42,43,44,45,46,
51,52,53,54,55,56,
61,62,63,64,65,66
```
#####  Изход:
```
11, ,13, ,15, , сума от елементите 39
21, ,23, ,25, , сума от елементите 69
31, ,33, ,35, , сума от елементите 99
41, ,43, ,45, , сума от елементите 129
51, ,53, ,55, , сума от елементите 159
61, ,63, ,65, , сума от елементите 189
```
Сума на елементите: 684

## Задача 3 
Същестуват два двумерни масива с предварително въведени стойности. Първият масив съдържа случайни естествени числа от интервала [0..22], а елементите на втория са само 1.
И двата масива са с брой редове R и брой колони К - естествени числа от интервала [3..10].
Резултатът от решението на тази задача се записва в нов трети масив(със същите измерения като миналите два), като [i,j]-тия елемент в този нов масив е равен на [i,j]-тия елемент от първия масив умножен по сумата от елементите във втория масив.
Да се състави програма (C++), чрез която се извеждат стойностите на елементите и на трите двумерни масива.
##### Пример:
###### I-ви масив:
```
11 17 4 10
29 4 18 18
22 14 5 5
1 27 1 11
25 2 27 6
```
###### II-ри масив:
```
1 1 1 1
1 1 1 1
1 1 1 1
1 1 1 1
1 1 1 1
```
###### Резултат: сума от от произведения:
```
220 340 80 200
580 80 360 360
440 280 100 100
20 540 20 220
500 40 540 120
```
## Задача 4
Да се състави програма, чрез която се въвеждат N [5..105] двойки естествени дуцифрени числа.
Всяка от двойките стойности представлява числител и знаменател на обикновена дроб и се записва като елементи на двумерен масив.
Програмата да изведе всяка от дробите и изчисли стойността й в проценти - цяло число.
###### Пример: N=5 
###### Изход:
```
17 / 82 = 20%
29 / 61 = 47%
12 / 60 = 20%
88 / 91 = 96%
73 / 19 = 384%
```
## Задача 5
Да се състави програма (C++), чрез която се въвежда естествено число N от интервала [1000 .. 1000 000]. Чрез функция да се провери дали въведеното число, но в 2-ична бройна система съдържа в записа си K и повече на брой последователни нули.
##### Пример: 
N=12345; K=5 
##### Изход:
11000000111001 - брой последователни нули 5 


## Задача 6
Да се състави програма, чрез която се търсят първите 4 най-малки естествени числа, отговарящи на съвкупността от следните условия:
При делене на 2 има остатък 1, при делене на 3 има остатък 2, при делене на 4 има остатък 3, при делене на 5 има остатък 4, при делене на 6 има остатък 5, при делене на 7 има остатък 6, при делене на 8 има остатък 7, при делене на 9 има остатък 8.
###### Пример за такова число: 2519

## Задача 7
Да се състави програма, чрез която се намира най-малкото естествено число, което умножено по 18 дава число е еднакви цифри.

## Задача 8
Да се състави програма (C++), чрез която по въведено естествено число N от интервала [1..40] се извежда стойността на съответния номер елемент от ред на Фибоначи.
Използвайте динамично оптимиране.
###### Пример:
20 
###### Изход:
6765
## Задача 9
Да се състави програма, чрез която се въвежда естествено число от интервала [111..22222]. Програмата, чрез функция, проверява дали въведеното число e кратно на сбора от цифрите си.
Входни данни: естествено число N.
###### Пример:
N=132 
###### Изход:
дели се 
## Задача 10

 През лятото е организиран семинар по екология. Един от организаторите е фирма, собственик на хотелски комплес в ски курорт.
С цел качествено обслужване на клиентите, хотелският комплекс се стреми към равномерно разпределение на гости по отделни стаи.
Да се състави програма, чрез която се въвеждат две естествени числа: N [40....10040] - брой гости и K [10..20] - максимален капацитет на зала.
Програмата да осъществи равномерно разпределение на всички гости по отделни стаи стаи.
###### Пример:
N=49 K=15 
###### Изход: 
13 12 12 12 
