# МАСИВИ
**В следващите задачи под създаване на масив с n елемента, където n е число, въведено от потребител, ще разбираме предвалително създаване на масив с достатъчен брой елементи, след което прочитане на числото и напред в програмата използване първите n на брой елемента от вече създадения масив, ако n <= фактическия размер на вече създадения масив . Ако n > фактическия размер на вече съсзадения масив, прекратяваме изпълнението на програмата или продължаваме да четем въведено число, докато числото не удовлетвори нашите изисквания, тоест да е по-малко или равно от размера на създадения масив.**

## Задача 1.
 Да се прочете въведено цяло положително число n и да се създаде масив от цели числа с n на брой елемента . След това се четат въведени n на брой числа, с които се запълва масива.
	а) да се определят и изведат най-голямата и най-малката стойности, срещани в масива;
	б) да се определят най-голямата, втората по големина, най-малката и предпоследната по големина стоности от масива и да се изведат.
## Задача 2. 
Да се прочете въведено цяло положително число n и да се създаде масив от цели числа с n на брой елемента. След това се четат въведени n на брой числа, с които се запълва масива. Въвежда се още едно цяло число.
	а) да се определи среща ли се въведеното число  масива и ако да, колко пъти;
	б) ако числото се среща в масива, да се определят и отпечатат всички позиции, на които то се среща.
## Задача  3.
 Да се прочете въведено цяло положително число n ида се създаде масив от реални числа с n на брой елемента. След това се четат въведени n на брой числа, с които се запълва масива. Да се определи средно аритметичното число от елементите на масива, след което да се определи кой от елементите на масива е най-близък по стойност до средно аритметичното. След това да се създадат два нови масива и в единия от тях да се запишат всички елементи от първоначалния масив, които са по-малки от средноаритметичното, а в другия – останалите. Да се отпечатат новите масиви както и елемента, най-близък по стойност до средно аритметичното.
## Задача  4.
 Да се определи дали даден масив е огледален спрямо средата си (средата е елемента в средата на масива, ако елементите са нечетен брой, или “разделителя ” между последния елемент от първата полавина и първия от втората половина, ако елементите са четен брой ).Огледални спрямо средата са масивите с елементи 1, 3, -7, 5, -7, 3, 1 и 100, 10, 1, 1, 10, 100.
## Задача 5. 
Да се създаде масив, съдържащ малките латински букви подред. След това да се прочете изречение (съставено само от малки латински букви) и да се изведе за всяка буква от изречението индекса й от масива.
## Задача 6. 
Да се прочете изречение от конзолата и да се изведе на за всеки символ колко пъти се среща във въведеното изречение.

# Многомерни масиви

## Задача 7.
Имате двумерен масив 6х5 от естествени числа, чийто стойности са въведени предварително. Да се състави програма, чрез която се извеждат елементите от масива с най-малката и най-голямата стойност.
#### Пример: 
```
48,72,13,14,15
21,22,53,24,75
31,57,33,34,35
41,95,43,44,45
59,52,53,54,55
61,69,63,64,65
```
#### Изход:
най-малко 13;
най-голямо 95

## Задача 8.
Имате квадратен двумерен масив от естествени числа, чийто стойности се въвеждат от конзолата. Да се отпечатат диагоналите на масива.
#### Пример: 
```
1,4,6,3
5,9,7,2
4,8,1,9
2,3,4,5
```
#### Изход:
```
1 9 1 5
3 7 8 2
```
## Задача 9.
Имате двумерен масив от числа, чийто стойности са въведени предварително. Да се отпечатат сумата на елементите на масива, както и средноаритметичното на тези числа.

## Задача 10: 
Имате предварително въведени стойности на елементи в двумерен масив - естественичисла. Да се състави програма, чрез която се извеждат стойностите наелементите в двумерен масив след обръщането му на +90 градуса.

#### Пример:
```
1,2,3,4
5,6,7,8
9,10,11,12
13,14,15,16
```
#### Изход:
```
13,9,5,1
14,10,6,2
15,11,7,3
16,12,8,4
```

# Още задачи:

## Задача 11:
Да се напише програма, която заменя елементите на двумерен масив с квадратите им и след това изписва този масив на екрана.

#### Пример:
```
1,2,3
5,6,7
9,10,11
```
#### Изход:
```
1,4,9
25,36,49
81,100,121
```


## Задача 12:
Да се напише програма, която намира реда и колоната с най-голяма сума в двумерна матрица.

#### Пример:
```
1,2,3
5,6,7
9,10,11
```
#### Изход:
```
Largest sum row: 3
Largest sum column: 3
```

## Задача 13:
Да се напише програма, която намира сумата на числата под и над главния диагонал в двумерна матрица.

#### Пример:
```
1,2,3
5,6,7
9,10,11
```
#### Изход:
```
Sum under diagonal: 24
Sum over diagonal: 12
```

## Задача 14:
Да се напише програма, която намира сумата на числата под и над обратния диагонал в двумерна матрица.

#### Пример:
```
1,2,3
5,6,7
9,10,11
```
#### Изход:
```
Sum under diagonal: 28
Sum over diagonal: 8
```
